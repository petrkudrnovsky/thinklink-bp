Neboli daň z přidané hodnoty. Tato daň je všeobecná daň ze spotřeby a zdaňuje pouze přidanou hodnotu. Jedná se o [[Nepřímá daň|nepřímou daň]]. Všechny státy EU a OECD (=organizace pro hospodářskou spolupráci a rozvoj) kromě USA mají DPH.

Slovníček:
==Osoba nepovinná k dani== - spotřebitel, kupující
==Osoba povinná k dani (OPD)== - osoba, která vykonává ekonomickou činnost v ČR a i v EU
==[[Osoba registrovaná k dani (ORD)]]== 

Uskutečněné plnění - za kolik prodám
Přijaté plnění - za kolik nakoupím

### [[Předmět zdanění|Předmět]] DPH
- dodání zboží, pořízení věcí z EU, převod nemovitých věcí
	- ==zboží==: movité věci, teplo, chlad, elektřina, energie
- poskytování služeb
	- co není zboží, je služba
	- vodné, stočné je také služba (výjimka)
- dovoz zboží ze třetích zemí

U DPH se pracuje se systémem daně na vstupu a daně na výstupu. Jako obchodník ([[Osoba registrovaná k dani (ORD)]]) jsem povinen přiznat a odvést daň na výstupu. Této povinnosti se říká ==zdanitelné plnění==.

### Základní princip DPH
![[Pasted image 20221210171957.png]]
(zdroj: prezentace předmětu BI-DAN na FIT ČVUT, Ing. Savina Finardi, Ph.D.)
- zde daň u třetí společnosti zaplatí spotřebitel (300 Kč) poslednímu podnikateli
- vlevo je daň na vstupu, tuto daň si může daná společnost odečíst ([[Odpočet]]), takže jakoby nakoupí od předchozí společnosti i s daní a následně si tu daň může odečíst ze [[Základ daně|Základu daně]]
- mezi jednotlivými B2B společnostmi je tedy daň neutrální (zamezení daňovým únikům)
- POZOR, společnost má nárok na odpočet, jen pokud je plátce DPH ([[Osoba registrovaná k dani (ORD)]])
	- musím vydat a mít daňový doklad
	- vstupy byly použity v rámci ekonomické činnosti (např. neměl bych na firmu koupit monitor, který nebudu používat k podnikání...)
	- nikdy není možné uplatnit nárok na odpočet u reprezentace (občerstvení, potraviny)
- z obrázků v [[Řetězce DPH]] také vyplývá, že být neplátcem v řetězci je ekonomicky nevýhodné
	- protože já jako neplátce nakoupím s daní, přidám k tomu nějakou hodnotu a prodám dál
	- ale nemohu si daň odečíst ze základu daně, tedy musím prodávat za dráž, abych z toho ekonomicky něco měl
	- k tomu i firmy jako plátci chtějí nakupovat spíše od plátce než od neplátce, protože pokud nakoupí od neplátce, tak od něj nemají žádnou daň na vstupu a nemohou si tedy nic odečíst ze základu daně

Existují výjimky ze základního principu, jako třeba [[Reverse-charge]]. 

Další výjimka se týká reprezentace (jídlo, večírky, rauty...), při jejich nákupu si nemohu uplatnit nárok na odpočet (nakupuji hezky s daní) - je to kvůli tomu, abych si nemohl udělat živnostenský list a kupovat si jídlo "na firmu".

### Přehled pro jednu společnost
- zapíšu si všechna uskutečněná a přijatá plnění a jaké z nich plynou DPH (podle sazby)
	- sečtu a podtrhnu - vyjde mi celková daň na výstupu (z uskut. plnění) a celková daň na vstupu (z přijatých plnění)
	- pokud je (celk. daň na výstupu - celk. daň na vstupu) kladná => ==vlastní daň==, tu odvádím státu
		- pokud je rozdíl záporný => vzniká ==nadměrný odpočet==, ten mi stát vrátí

### Plátce DPH
- podle toho, kde vykonává svou ekonomickou činnost
	- v ČR
		- platí DPH, pokud má obrat nad limit (viz [[Osoba registrovaná k dani (ORD)]]), či se registrovala dobrovolně
		- pokud si pořídí zboží nad limit nebo si pořídí služby z jiné země (přes [[Reverse-charge]])
	- mimo ČR
		- pokud dodá službu nebo zboží s místem plnění v ČR -> vznik povinnosti přiznat a odvést daň

### Sazba DPH
- EU má pravidla na minimální sazby, aby nebyly v rámci evropských států DPH příliš velké rozdíly 
- je základní sazba (u většiny plnění), pak je snížená sazba a druhá snížená sazba
	- snížené sazby jsou většinou na zboží a služby, které stát chce, aby byly více dostupné lidem (potraviny, léky, knihy, noviny, ubytovací služby, zdravotní a sociální péče...)

### Základ DPH
- všechno, co [[Plátce daně|plátce]] dostal za uskutečněné zdanitelné plnění od jiné osoby
- pokud dostal úplatu bez daně, tak je základ = úplata * (sazba / 100)
- pokud dostal úplatu i s daní, tak je základ = úplata * (sazba / (100 + sazba))

### Osvobozená plnění
- [[Plátce daně]] není povinen zdaňovat svoje osvobozené výstupy
- existují dva typy
	- s nárokem na odpočet
	- bez nároku na odpočet
		- poštovní služby (pokud jsem držitel poštovní licence), finanční/pojišťovací/zdravotnické služby
		- sociální pomoc
		- převod pozemků a staveb (pokud se jedná o nestavební pozemky a pro stavby po 5-ti letech, [[Časový test u majetku]])

### Zdaňovací období
- standardně je měsíční, ale lze i čtvrtletní

### Daňové doklady
- Běžný daňový doklad (BDD) - obsahuje mnohem více údajů a je možné ho vystavit kdykoliv
- Zjednodušený daňový doklad (ZDD) - pouze na částky do 10tis. včetně DPH, stačí informace o částce a sazbě daně

### Pravidla pro uplatnění DPH
- místo plnění = stát, kde se daň přizná a odvede
- uplatnění DPHčka mezinárodně záleží na situaci (ve všech jsem plátcem DPH)
	- tuzemská plnění
		- B2B
			- uskutečněná plnění - daň na výstupu (další firma si může uplatnit nárok na odpočet)
			- přijatá plnění - daň na vstupu
		- B2C
			- uskutečněná plnění - daň na výstupu (zákazník platí i s daní)
	- v rámci EU
		- v rámci EU existuje systém OSS (= One Stop Shop), který usnadňuje situaci B2C, kdy je potřeba odvést daň zde v ČR, ale zároveň vzniká povinnost přiznat a odvést daň v členském státě
		- je zde limit pro povinnou registraci do OSS
			- tedy situace B2C v EU, kdy jsem nepřekročil limit registrace do OSS
				- mám daň na výstupu a uplatní se princip země původu (zákazník v EU to zaplatí i s daní)
			- když byl překročen limit do OSS, tak se DPH odvede v zemi spotřeby, já mám tedy na výstupu nulu
		- B2B - zde v EU platí [[Reverse-charge]] na obě strany
			- uskutečněná plnění - mám na vstupu i výstupu nulu a platí režim přenesené daňové povinnosti a tedy si to společnost v EU přizná a odvede u sebe
			- přijatá plnění - zde naopak já musím přiznat a odvést DPH + mám nárok na odpočet, klasický reverse-charge
	- třetí země (mimo EU)
		- vývoz je osvobozený od DPH, tedy na výstupu mám nulu
		- a na dovoz platí reverse-charge podle našich [[Sazba daně|sazeb]], už jenom kvůli tomu, že všude po světě jsou dost různé sazby DPH (pokud vůbec v dané zemi DPH mají)